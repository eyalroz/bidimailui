<!-- MAIN CONTENT -->
<div id="hebrew-content" >

<!-- not using class="page-header" on the next h2 -->
<h2><a id="content" name="אודות_התוסף_BiDi_Mail_UI"> אודות התוסף BiDi Mail UI </a></h2>

<p>
משתמשים בשפות הנכתבות מימין לשמאל, כמו ערבית, פרסית ועברית, זקוקים לתמיכה מיוחדת מצד תוכנת לקוח-הדואר, כדי שיוכלו לקרוא הודעות לפי הכיוון בו יש לקראן (במיוחד קשה בעייה זו במקרה של הודעות מלל פשוט, אשר לא כוללות ציון מפורש של כיוון ההודעה) ולבחור את כיוון המלל בעת כתיבת הודעות.

<p>
תוסף זה מביא לידי ביטוי את היכולות הדו-כיווניות של לקוח הדואר של מוזילה (אם כחלק מן ה-Mozilla Suite או בנפרד, כ-Thunderbird) - בקריאת הודעות ובכתיבתן. בקריאת הודעות מתווסף זיהוי כיוון אוטומטי בעת הצגת הודעות, ואפשרות החלפת כיוונה של הודעה מוצגת; בכתיבת הודעות מתווספות אפשרות שינוי כיוון כלל ההודעה (בהודעות מלל פשוט ובהודעות HTML) ואפשרות קביעת כיוון נפרד לכל פיסקה (הודעות HTML בלבד).

<p>

<h3><a name="הֵקשֶר"> הֵקשֶר </a></h3>

<p>

תוסף זה משוחרר אחרי תוסף קודם בשם BiDi UI; התוסף הקודם יועד לדפדפן, כדי לפתור את <a href="http://bugzilla.mozilla.org/show_bug.cgi?id=85420" title="http://bugzilla.mozilla.org/show bug.cgi?id=85420">באג 85420</a>, אשר נפתר בינתיים (אם כי בעת כתיבת שורות אלה הפתרון עוד לא הוכנס לשימוש). תוסף אחר שקדם לתוסף זה הינו <a href="http://www.typo.co.il/~mooffie/mozilla/hebmailpack.html" title="http://www.typo.co.il/~mooffie/mozilla/hebmailpack.html">HebMailPack</a>, מאת Moofie, אשר בא לפתור את <a href="http://bugzilla.mozilla.org/show_bug.cgi?id=119857" title="http://bugzilla.mozilla.org/show bug.cgi?id=119857">באג 119857</a>; תוסף זה הינו אוסף הרחבות ושיפורים על הקוד המקורי של Moofie.

<p>

<h3><a name="רישיון"> רישיון </a></h3>

<p>
תוסף זה מופץ בתנאי אחד הרישיונות <a href="http://www.mozilla.org/MPL/MPL-1.1.html" title="http://www.mozilla.org/MPL/MPL-1.1.html">MPL 1.1</a>, <a href="http://www.gnu.org/licenses/gpl.html" title="http://www.gnu.org/licenses/gpl.html">GPL 2.0</a>, <a href="http://www.gnu.org/licenses/lgpl.html" title="http://www.gnu.org/licenses/lgpl.html">LGPL 2.1</a>, לפי בחירתכן/ם.


<p>

<h3><a name="צרו_קשר"> צרו קשר </a></h3>

<p>
לדיווח על באגים, השתמשו ב<a href="http://bidiui.mozdev.org/bugs.html" title="http://bidiui.mozdev.org/bugs.html">ממשק bugzilla שבאתר זה</a>. לשאלות והצעות ניתן לשלוח דואר אלקטרוני לכתובת bidiui AT sent DOT com. בפרט נשמח לקבל קבצי לוקאליזציה בשפות נוספות כגון פרסית ואורדו.
</p>

<hr>

</div>